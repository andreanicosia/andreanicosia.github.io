<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Andrea Nicosia</title><link href="http://andreanicosia.net/" rel="alternate"></link><link href="http://andreanicosia.net/feeds/branding-lavoro.atom.xml" rel="self"></link><id>http://andreanicosia.net/</id><updated>2012-02-03T11:17:00+01:00</updated><entry><title>Settimana 278: consigli a un giovane copy in forma di dialogo</title><link href="http://andreanicosia.net/2012/02/03/settimana-278-consigli-a-un-giovane-copy-in-forma-di-dialogo/" rel="alternate"></link><published>2012-02-03T11:17:00+01:00</published><author><name>admin</name></author><id>tag:andreanicosia.net,2012-02-03:2012/02/03/settimana-278-consigli-a-un-giovane-copy-in-forma-di-dialogo/</id><summary type="html">&lt;p&gt;Questo articolo è apparso in origine su
&lt;a href="http://www.tiragraffi.it/arti-e-mestieri/2010/01/consigli-a-un-giovane-copy-in-forma-di-dialogo/"&gt;Tiragraffi&lt;/a&gt;.&lt;/p&gt;
&lt;p&gt;&lt;strong&gt;&lt;em&gt;La scena&lt;/em&gt;:&lt;/strong&gt; un piccolo ufficio, la sera di un venerdì invernale.\
&lt;strong&gt;&lt;em&gt;Dramatis personae&lt;/em&gt;:&lt;/strong&gt; un Vecchio Copy e il suo Giovane Stagista.\
&lt;strong&gt;&lt;em&gt;La storia&lt;/em&gt;:&lt;/strong&gt; di come quello che vuole il cliente non sempre è quello
che al cliente serve veramente e perché tocca, o toccherebbe, al copy
farglielo presente. Ovvero, dello scrivere quello che interessa ai
clienti finali, non a chi commissiona il lavoro.&lt;/p&gt;
&lt;p&gt;Giovane Stagista: Capo, capo! Ho finito!&lt;/p&gt;
&lt;p&gt;Vecchio Copy: Non chiamarmi capo. Dai, leggi.&lt;/p&gt;
&lt;p&gt;GS: “Forti della nostra ventennale esperienza nel settore, in cui
entrammo apportando quelle che all’epoca erano rivoluzionarie
innovazioni, siamo lieti di presentarvi Sarkiapon 2.0! La nostra
risposta…”&lt;/p&gt;
&lt;p&gt;VC: Ok, ok. Basta. Fermo. Basta. Sticazzi.&lt;/p&gt;
&lt;p&gt;GS: Sticazzi nel senso milanese di “oh, wow”?&lt;/p&gt;
&lt;p&gt;VC: No, in quello romano di e allora? E chi se ne frega? E sti cazzi?&lt;/p&gt;
&lt;p&gt;GS: Non funziona, eh?&lt;/p&gt;
&lt;p&gt;VC: No. Leggere ad alta voce non serve solo a capire se c’è il ritmo
giusto, se il testo suona bene, se la punteggiatura fa il suo dovere, ma
anche per sentire l’effetto complessivo del testo. Quando arrivi in
fondo ti deve uscire dalla pancia un convinto me cojoni! Che cosa figa
che ho appena letto!&lt;/p&gt;
&lt;p&gt;GS: Questo brano, invece?&lt;/p&gt;
&lt;p&gt;VC: Sticazzi. Non m’ha detto niente di interessante.&lt;/p&gt;
&lt;p&gt;GS: Ma parlo di un prodotto che potrebbe cambiare il modo di lavorare
di…&lt;/p&gt;
&lt;p&gt;VC: No. Tu tiri un pippone autoreferenziale su sono vent’anni che famo
sto lavoro, anvedi quanto semo fighi. E alla fine ci infili un accenno a
una cosa che mica ho capito a che serve.&lt;/p&gt;
&lt;p&gt;GS: Perché non mi hai lasciato finire di leggere.&lt;/p&gt;
&lt;p&gt;VC: Perché m’hai annoiato prima.&lt;/p&gt;
&lt;p&gt;GS: Beh, volevo aprire rassicurando il cliente: venti anni di
esperienza…&lt;/p&gt;
&lt;p&gt;VC: Esticazzi? Al cliente non interessa che so vent’anni che campi, gli
interessa che fai bene il mestiere tuo. Poi, se è per esperienza,
furbizia o magia chissenefrega. Glielo spieghi dopo. Forse. Prima gli
devi dire che gliene viene in tasca a lui a darti soldi.&lt;/p&gt;
&lt;p&gt;GS: Veramente al nostro cliente interessa molto comunicare i venti anni
ai suoi clienti. Mi ha raccontato tutta la storia dell’azienda, due
volte, e le sue esperienze coi clienti.&lt;/p&gt;
&lt;p&gt;VC: Ecco, questo è un errore comune. Noi non scriviamo per il nostro
cliente, ma per i clienti del nostro cliente. Per far sì che s’accattino
quello che lui gli vuole vendere. Il testo deve andare bene a loro.&lt;/p&gt;
&lt;p&gt;GS: Il cliente dice che il discorso dell’esperienza rassicura il
cliente.&lt;/p&gt;
&lt;p&gt;VC: Sì, il problema è che non è vero. Io ci credo che il nostro cliente
è orgoglioso di essere sul mercato da tanti anni, sa come vanno le cose,
sa cosa vogliono i suoi clienti. Il punto è che non è sempre vero. Ti
ripeto: i clienti vogliono qualcosa che valga il loro denaro e soddisfi
le loro esigenze, il resto non gli interessa. Anzi, la storia dei venti
anni può essere controproducente.&lt;/p&gt;
&lt;p&gt;GS: E come?&lt;/p&gt;
&lt;p&gt;VC: Tu mi dici che sei sul mercato da venti anni. Io penso: sono venti
anni che ripeti la stessa cosa. Mi dici che lavori secondo i sani,
vecchi metodi di venti anni fa. Io penso: stai ignorando venti anni di
innovazione. Mi dici che sei stato il primo a fare quello che oggi fanno
tutti. Io penso: hai avuto la tua prima e unica idea intelligente venti
anni fa e invece di diventare un leader, imporre degli standard, ora sei
solo uno dei tanti.&lt;/p&gt;
&lt;p&gt;GS: Non ci avevo pensato da questo punto di vista.&lt;/p&gt;
&lt;p&gt;VC: Eh già. A te che, complimenti, sei in pista da venti anni fa piacere
sbrodolarti. C’hai pure il diritto. Ma a me cliente, se te giri da venti
anni, ma Pippo lì che è appena arrivato mi dà un prodotto o un servizio
migliore, io vado da Pippo.&lt;/p&gt;
&lt;p&gt;GS: E chi glielo spiega al cliente?&lt;/p&gt;
&lt;p&gt;VC: Noi. E nello specifico: tu. A riscrivere le parole del cliente in
modo che gli piacciano sono buoni più o meno tutti. Noi dobbiamo fare la
differenza. Non dobbiamo dargli solo qualcosa che gli piaccia, ma
qualcosa che gli procuri un ritorno: più clienti, più vendite, più
quello che è. E se quello che piace a lui non funziona, dobbiamo
spiegargli perché e proporgli una soluzione.&lt;/p&gt;
&lt;p&gt;GS: Ma se il cliente insiste?&lt;/p&gt;
&lt;p&gt;VC: Tu insisti di più, e gli fai cambiare idea presentando fatti e
motivazioni concrete.&lt;/p&gt;
&lt;p&gt;GS: E la storia che il cliente ha sempre ragione?&lt;/p&gt;
&lt;p&gt;VC: La frase esatta è: “il cliente ha sempre ragione, tranne quando ha
palesemente torto.” Cosa che accade abbastanza spesso, visto che quello
della comunicazione non è il mestiere suo, ma il nostro. Quando va bene
gli facciamo cambiare idea e realizziamo lavori di cui andare fieri.
Quando va male, va molto male. Come dimostrano gli orridi risultati del
fai da te e delle agenzie condiscendenti.&lt;/p&gt;
&lt;p&gt;GS: Però i clienti mostrano sempre una preferenza per le cose genuine,
di una volta.&lt;/p&gt;
&lt;p&gt;VC: In alcuni casi sì, ma rifletti su questo. Ci sono due pasticcerie
alla stessa altezza della stessa strada, una davanti all’altra. La prima
è aperta da sessanta anni, la seconda da pochi mesi. Da chi vai?&lt;/p&gt;
&lt;p&gt;GS: Beh, da quella con la qualità migliore, i prezzi migliori in
rapporto alla qualità, il servizio migliore.&lt;/p&gt;
&lt;p&gt;VC: Ecco. Hai preso in considerazione tutto, tranne da quanto tempo sono
aperte. Perché a te alla fine interessa il servizio che ottieni adesso,
non quello che poteva avere tua nonna. Poi, magari, la pasticceria
migliore è proprio quella aperta da sessant’anni e proprio grazie ai
quarant’anni di esperienza. Ma non è detto. Il mero dato anagrafico non
implica qualità.&lt;/p&gt;
&lt;p&gt;GS: E la qualità è la cosa più importante da comunicare!&lt;/p&gt;
&lt;p&gt;VC: No, per niente. Basta co’ sto mito della qualità. La qualità non è
un plus, è un dato di fatto. Ce l’hanno tutti. O dicono di averla. Hai
mai sentito qualcuno dire “il nostro prodotto è così così, ma hey, dai,
costa poco, che volete?”&lt;/p&gt;
&lt;p&gt;GS: E quindi? Che cosa rimane su cui scrivere?&lt;/p&gt;
&lt;p&gt;VC: Rimane quello che il cliente, il cliente finale, vuole sapere. Cioè
tutto. Perché sei diverso dagli altri? Perché sei meglio? Che hai di
speciale, di conveniente? Quali sono i vantaggi che offri e che offri
adesso, non venti anni fa? Quali sono le cose che interessano a me come
consumatore, non a te imprenditore che sono venti anni che ripeti le
stesse cose? Ecco di cosa dobbiamo scrivere. Anzi, devi, visto che tocca
a te. Fai un elenco. Cosa stai presentando? Il Sarkiapon 2.0? E che è?
Perché mi dovrebbe interessare? Perché dovrei usarlo al posto del
prodotto che utilizzo ora? Che ci guadagno? Ecco cosa interessa, il
resto è fuffa. Viene dopo, se avanza spazio, se è veramente importante.
Se non è importante, c’è spazio anche per quello: nel cestino.&lt;/p&gt;
&lt;p&gt;GS: Quindi devo scrivere quello che interessa al cliente del cliente,
non al nostro cliente. Giusto?&lt;/p&gt;
&lt;p&gt;VC: Giusto. E ora vai a scrivere, ti pago per quello.&lt;/p&gt;
&lt;p&gt;GS: Veramente non mi paghi, capo.&lt;/p&gt;
&lt;p&gt;VC: Lo faccio per temprarti. E ora vai, dai, scrivi, scrivi, scrivi.&lt;/p&gt;
&lt;p&gt;&lt;em&gt;PS: lo stagista non ce l'ho. Sono graditi volontari, ma poi occhio che
queste scene qui accadono per davvero.&lt;/em&gt;&lt;/p&gt;</summary><category term="consigli"></category><category term="digital storytelling"></category></entry></feed>