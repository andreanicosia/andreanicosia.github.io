<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Andrea Nicosia</title><link href="http://andreanicosia.net/" rel="alternate"></link><link href="http://andreanicosia.net/feeds/personale-storytelling.atom.xml" rel="self"></link><id>http://andreanicosia.net/</id><updated>2014-03-01T17:58:00+01:00</updated><entry><title>Il futuro a macchie</title><link href="http://andreanicosia.net/2014/03/01/il-futuro-a-macchie/" rel="alternate"></link><published>2014-03-01T17:58:00+01:00</published><author><name>admin</name></author><id>tag:andreanicosia.net,2014-03-01:2014/03/01/il-futuro-a-macchie/</id><summary type="html">&lt;p&gt;&lt;a href="http://www.andreanicosia.net/wp-content/uploads/2014/03/cover_4.jpg"&gt;&lt;img alt="cover_4" src="http://www.andreanicosia.net/wp-content/uploads/2014/03/cover_4-225x300.jpg" /&gt;&lt;/a&gt;Nel
mio nuovo articolo per &lt;a href="http://www.ilcolophon.it/"&gt;Il Colophon&lt;/a&gt; rifletto
su una delle frasi più celebri di William Gibson: "il futuro è già qui,
ma non è equamente distribuito."&lt;/p&gt;
&lt;blockquote&gt;
&lt;p&gt;Una delle cose più irrealistiche della fantascienza, peggio del
superamento della velocità della luce, sono i pianeti monocultura:
quelli che presentano una sola ambientazione.&lt;/p&gt;
&lt;p&gt;I mondi veri, invece, sono fatti a macchie come il nostro.&lt;/p&gt;
&lt;p&gt;C'è un dibattito in corso sulle automobili che si guidano da sole. In
sintesi: le auto private passano la maggior parte del loro tempo
ferme, perché il guidatore è fermo nella sua destinazione. Le auto che
si guidano da sole non devono per forza rimanere ferme mentre il
proprietario è impegnato: si guidano da sole, possono andare a fare
altro. Ma allora, perché concepirle come auto private? Meglio che le
comprino le pubbliche amministrazioni per destinarle a trasporto
pubblico.&lt;/p&gt;
&lt;p&gt;Un'altra riflessione di questi tempi: per l'amministrazione cittadina
di Mumbai, le condizioni igieniche negli slum vengono considerate
accettabili se c'è un gabinetto ogni 50 persone. È un obiettivo: oggi
siamo intorno a 600 sederi per gabinetto. Negli slum oggi vivono tante
persone quante nell'intera città di Londra. Se continua con questo
ritmo, nel 2050 Mumbai sarà la città più grande del mondo. , con la
maggior parte dei cittadini ammassati negli slum.&lt;/p&gt;
&lt;p&gt;La migrazione verso le città è inarrestabile, perché lì si trovano il
lavoro, l'intrattenimento, le opportunità, le scuole, gli incontri
casuali, le risorse.&lt;/p&gt;
&lt;p&gt;Normalmente, quando si fa questo discorso, la mente corre a chi va in
una grande città a tentare la fortuna, partendo da condizioni simili
alle nostre. Quindi l'amico che va a Londra o Berlino. La storia del
giovane startupper che dal paesotto al centro degli Stati Uniti o
della Basilicata va a San Francisco o New York. O Rio, Shangai,
Santiago.&lt;/p&gt;
&lt;p&gt;Ma il grosso della migrazione verso le grandi città è composto da
poveri che si spostano verso le zone povere delle grandi città più
vicine a loro. Gli slum, gli insediamenti irregolari che crescono
senza infrastrutture, senza piani regolatori.&lt;/p&gt;
&lt;p&gt;"Il futuro è già qui, ma non è equamente distribuito" vuol dire anche
questo: auto che si guidano da sole e slum con un gabinetto ogni 50
persone. Un futuro a macchie su un presente macchiato.&lt;/p&gt;
&lt;p&gt;"Ha le macchie sugli occhi". Forse è questo quello che pensa Bill
Gates di chi gli chiede come mai, con tutti i soldi che ha, si è messo
in testa di innovare gabinetti e preservativi.&lt;/p&gt;
&lt;/blockquote&gt;
&lt;p&gt;Anche in questo numero del Colophon ci sono testi notevoli. Vi consiglio
di dargli un'occhiata.&lt;/p&gt;</summary><category term="fantascienza"></category><category term="futuro"></category><category term="il colophon"></category><category term="william gibson"></category></entry><entry><title>Il Fumo dei Sogni</title><link href="http://andreanicosia.net/2014/02/03/il-fumo-dei-sogni/" rel="alternate"></link><published>2014-02-03T16:24:00+01:00</published><author><name>admin</name></author><id>tag:andreanicosia.net,2014-02-03:2014/02/03/il-fumo-dei-sogni/</id><summary type="html">&lt;p&gt;&lt;a href="http://www.andreanicosia.net/wp-content/uploads/2014/02/1779318_597009293712657_2110287878_n.jpg"&gt;&lt;img alt="1779318_597009293712657_2110287878_n" src="http://www.andreanicosia.net/wp-content/uploads/2014/02/1779318_597009293712657_2110287878_n-226x300.jpg" /&gt;&lt;/a&gt;Dai
&lt;strong&gt;noir&lt;/strong&gt; anni '40 a &lt;strong&gt;Blade Runner&lt;/strong&gt; attraverso un filo di fumo, nel mio
terzo articolo per &lt;a href="http://www.ilcolophon.it/"&gt;Il Colophon&lt;/a&gt;.&lt;/p&gt;
&lt;p&gt;Nella copertina potete vedere gli altri autori di questo numero, tutta
gente che vale la pena leggere.&lt;/p&gt;
&lt;blockquote&gt;
&lt;p&gt;Il fumo della sigaretta, che non pregiudica il test, incornicia in
dense volute il viso di Rachael. Fuori, in basso, il fumo dei tubi di
scappamento si mescola alla condensa che esce da tombini e impianti di
condizionamento, avvolge tutto e tutti, cattura e trattiene le gocce
di pioggia e scompone in mille colori il bagliore delle luci al neon.
In alto, dalle cime delle raffinerie eruttano immense fiammate che
colorano di arancione il cielo pregno di smog.&lt;/p&gt;
&lt;p&gt;Dopo l'impeccabile lucentezza della fantascienza fatta di bianco e
alluminio lucidato a specchio - carta stagnola nella peggiore delle
ipotesi - e la rivoluzione della visione di una galassia usata e
ammaccata, Blade Runner traduce le domande esistenziali di Philip K.
Dick in immagini, con una Los Angeles contemporaneamente familiare e
aliena come sfondo. Non una città ideale di un futuro remoto, ma una
città vera, dopodomani. Una città resa concreta dai più eterei degli
elementi: la luce, il fumo.&lt;/p&gt;
&lt;p&gt;La sigaretta - chi immaginava che sarebbe diventata elettrica lei e
non le pecore? - come vizio, tic, calmante che rende umani i
personaggi, anche quelli che non lo sono. Lo smog che ricorda che
esistono i privilegiati che non ne sono affetti, divinità nelle loro
piramidi con doppi vetri e aria condizionata, e tutti gli altri che
devono farsi strada ogni giorno tra i fumi della città, sovrastati
dall'invito a bere Coca-Cola e la promessa di una nuova vita nelle
colonie extra mondo.&lt;/p&gt;
&lt;p&gt;Forse è questo il motivo per cui, a 32 anni da quell'incredibile 1982
che ci ha dato una Coppa del Mondo e film fenomenali, la visione di
Ridley Scott è ancora così forte: il fumo che la permea è la materia
di cui sono fatti i sogni.&lt;/p&gt;
&lt;p&gt;L'intuizione è geniale. Il fumo al cinema non è certo un'invenzione di
Scott. E infatti è proprio la sua presenza uno degli elementi che dà
spessore al film, creando un parallelo con un altro mondo in cui il
fumo di sigaretta si mescola alle condense che escono dai tombini,
rese pesanti dalla pioggia che batte su eroi dal passato oscuro e dal
futuro incerto. Il mondo del cinema noir, con i suoi eroi disperati in
trench, che è l'abbreviazione di trench coat, il cappotto usato nelle
trincee dai soldati della Prima Guerra Mondiale.&lt;/p&gt;
&lt;p&gt;E così un filo di fumo unisce Sam Spade a Rick Deckard, il detective
del passato e il suo erede ideale del futuro, e dà a Blade Runner la
sua consistenza.&lt;/p&gt;
&lt;/blockquote&gt;</summary><category term="blade runner"></category><category term="cinema"></category><category term="fantascienza"></category><category term="il colophon"></category><category term="noir"></category></entry></feed>