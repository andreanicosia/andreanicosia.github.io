<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Andrea Nicosia</title><link href="http://andreanicosia.net/" rel="alternate"></link><link href="http://andreanicosia.net/feeds/lavoro-storytelling.atom.xml" rel="self"></link><id>http://andreanicosia.net/</id><updated>2012-02-10T16:56:00+01:00</updated><entry><title>Settimana 279: imparare il copywriting dagli sceneggiatori</title><link href="http://andreanicosia.net/2012/02/10/settimana-279-imparare-il-copywriting-dagli-sceneggiatori/" rel="alternate"></link><published>2012-02-10T16:56:00+01:00</published><author><name>admin</name></author><id>tag:andreanicosia.net,2012-02-10:2012/02/10/settimana-279-imparare-il-copywriting-dagli-sceneggiatori/</id><summary type="html">&lt;p&gt;&lt;em&gt;Questo articolo è stato pubblicato in origine su
&lt;a href="http://www.tiragraffi.it/arti-e-mestieri/2009/12/imparare-il-copywriting-dagli-sceneggiatori/"&gt;Tiragraffi&lt;/a&gt;.&lt;/em&gt;&lt;/p&gt;
&lt;p&gt;Vi racconto una storia.&lt;/p&gt;
&lt;p&gt;E’ la storia di persone che fanno un lavoro simile: gli
&lt;strong&gt;sceneggiatori&lt;/strong&gt; e i &lt;strong&gt;copywriter&lt;/strong&gt;. Scrivono dando fondo alla
creatività, all’interno di regole e best practices ben definite, per
informare, intrattenere, emozionare, farsi ricordare, spingere a
compiere un’azione.&lt;/p&gt;
&lt;p&gt;I primi hanno vincoli di tempo, spazio e di budget. I secondi sono stati
martellati da esigenze di sintesi e chiarezza. Il che &lt;em&gt;non è sbagliato&lt;/em&gt;,
a meno che non si riduca tutto a liste puntate, liste numerate, piramidi
girate di sopra e di sotto e altri sistemi di organizzazione
dell’informazione che, portati all’estremo, asciugano talmente tanto il
testo che sì, è chiaro e sintetico. E anche &lt;strong&gt;appetitoso come una lisca
di pesce&lt;/strong&gt;.&lt;/p&gt;
&lt;p&gt;Io penso che il confine tra le due figure si stia assottigliando e che
le loro storie si incroceranno spesso. Forse perché qualcuno si è
ricordato che &lt;strong&gt;il miglior modo per far ricordare qualcosa è attraverso
la narrazione&lt;/strong&gt;. Che si tratti di una pubblicità, un discorso, un
comunicato stampa, una brochure, un white paper o un rapporto aziendale,
avere una storia che fa da collante aiuta a illustrare i fatti,
suscitare emozioni, far presa nella memoria del destinatario.&lt;/p&gt;
&lt;p&gt;Poi è arrivato &lt;strong&gt;Obama&lt;/strong&gt;, che di best practices nella comunicazione se
ne intende. Nel &lt;a href="http://www.repubblica.it/2008/10/speciale/altri/2008elezioniusa/traduzione-obama/traduzione-obama.html"&gt;discorso pronunciato a
Chicago&lt;/a&gt;,
nel giorno della vittoria delle elezioni, ha raccontato la storia di Ann
Nixon Cooper, una donna di 106 anni. Raccontando quella storia, Obama ha
fatto una carrellata lungo la storia americana, dal passato recente al
futuro che lui si augura di realizzare.&lt;/p&gt;
&lt;p&gt;Altra gente che si intende di comunicazione è quella di
&lt;a href="http://www.google.it"&gt;Google&lt;/a&gt;. Per spiegare i vantaggi del loro browser
&lt;a href="http://www.google.com/chrome"&gt;Chrome&lt;/a&gt; rispetto alla concorrenza hanno
realizzato non
&lt;a href="http://www.google.com/googlebooks/chrome/index.html"&gt;uno&lt;/a&gt;, ma ben
&lt;a href="http://www.google.com/chrome/intl/it/w00t.html"&gt;due&lt;/a&gt; fumetti.&lt;/p&gt;
&lt;p&gt;La gente presta attenzione e vi assicuro che l’&lt;a href="http://en.wikipedia.org/wiki/Organizational_storytelling"&gt;organizational
storytelling&lt;/a&gt;
ha iniziato a ricevere più attenzioni.&lt;/p&gt;
&lt;p&gt;Lo scrittore &lt;a href="http://it.wikipedia.org/wiki/Massimo_Mongai"&gt;Massimo
Mongai&lt;/a&gt; una volta ha
affermato che nel campo della ricerca sulla narrazione, gli
sceneggiatori sono quelli che negli ultimi anni hanno compiuto il
maggior lavoro di analisi e sintesi. Per forza: una sceneggiatura
cinematografica o televisiva o per un fumetto ha parecchi vincoli.
Soddisfarli tutti e produrre un lavoro che sia divertente, avvincente,
emozionante, coinvolgente non è banale.&lt;/p&gt;
&lt;p&gt;Cosa ci insegnano quindi gli sceneggiatori? In realtà le stesse cose che
insegna chiunque viva di scrittura. Infatti, se appartenete a questa
categoria, non troverete niente di nuovo qui. Forse solo un modo diverso
di dire qualcosa che già sapete. Se invece siete tra i bocciati al
&lt;a href="http://www.corriere.it/cronache/09_dicembre_22/orbetello-concorso-tutti-bocciati-gasperetti_71abd676-eeda-11de-82de-00144f02aabc.shtml"&gt;concorso per l’ufficio appalti di
Orbetello&lt;/a&gt;,
potreste voler prendere appunti.&lt;/p&gt;
&lt;p&gt;Le parole magiche sono &lt;strong&gt;scopo, sintesi, chiarezza&lt;/strong&gt; e &lt;strong&gt;precisione&lt;/strong&gt; –
e se state pensando a &lt;strong&gt;Calvino&lt;/strong&gt; non vi sbagliate.&lt;/p&gt;
&lt;p&gt;Una sceneggiatura è composta da &lt;strong&gt;scene&lt;/strong&gt;, il cui scopo è &lt;strong&gt;mandare
avanti la storia o dire qualcosa sui personaggi&lt;/strong&gt;. Le scene scritte bene
raggiungono entrambi gli scopi. Le scene che non servono a nessuno di
questi scopi possono anche essere splendide: vanno &lt;strong&gt;eliminate&lt;/strong&gt;. Come
diceva Alfred Hitchcock, &lt;em&gt;il dramma è la vita con le parti noiose
tagliate&lt;/em&gt;. Il tempo è tiranno e allo spettatore bisogna dare tutta la
storia necessaria, senza un solo minuto di troppo.&lt;/p&gt;
&lt;p&gt;E una volta che la storia è ridotta alle scene essenziali, queste vanno
ridotte ai momenti essenziali. Il mantra è “&lt;strong&gt;entrare nella scena tardi,
uscirne presto&lt;/strong&gt;”. Concentrarsi solo sui momenti e battute che servono
allo scopo della scena. Il resto è tempo sprecato.&lt;/p&gt;
&lt;p&gt;Il parallelo è evidente. Se a “scene” sostituiamo &lt;em&gt;paragrafi, headline,
body copy&lt;/em&gt; e gli altri elementi propri del business writing, il
risultato non cambia: l’unica informazione importante è quella
essenziale per raggiungere lo scopo, il resto è fuffa da tagliare. Ma
questo distillato può, e dovrebbe, essere organizzato in una storia in
grado di colpire il lettore. E più che colpire: soddisfarlo. Come un bel
film.&lt;/p&gt;
&lt;p&gt;Voi che ne pensate? Il corporate storytelling è solo una moda del
momento? La strada del futuro? Conoscete una buona storia?&lt;/p&gt;</summary><category term="consigli"></category><category term="copywriting"></category><category term="digital storytelling"></category></entry></feed>